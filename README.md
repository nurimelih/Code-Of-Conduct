## Kodluyoruz | Code Of Conduct
Bu doküman, [Kodluyoruz | Android Bootcamp](https://github.com/AndroidEduIO/Android-Kotlin/blob/master/README.md)'lerinde geçerli olan; Öğrenci - Kodluyoruz, Öğrenci - Eğitmen, Öğrenci - Öğrenci arasında kabul edilmiş kuralları tanımlar.

## Neden bir Code of Conduct'a İhtiyaç Duyuyoruz?
Bu Davranış Kuralları (Code of Conduct) rahat, huzurlu, korkusuz ve üretken bir toplumluluk inşaa edebilmemize yardımcı olmak için tasarlanmıştır. Bu Davranış Kurallarının (Code Of Conduct) amacı; topluluğumuza bir takım gereksiz kurallar yüklemek, "kötü" insanlara cezalar uygulamak ya da geçmişte bir takım yanlış yapılmış uygulamaları düzeltmeye çalışmak değildir. Burada yazılmış kurallara uyulmayan ve/veya daha kötü şartlarda çalışmak durumunda kalmış insanlarla bir araya geldiğimizde de yine harika bir topluluk ortaya koyabilmeyi amaçlamaktadır.

## Öğrenci - Öğrenci
### Herhangi Bir Sebeple Ayrımcılığa Sebep Olmak
Kodluyoruz öğrencileri arasında, kişilerin;
  * Rengi
  * Irkı
  * Maddi Durumu
  * Dili, Lehçesi
  * Siyasi Partisi
  * İnancı & İnançsızlığı
  * Cinsiyeti & Cinsel Yönelimi
  gibi sebeplerle veya burada yazılı olmayan herhangi bir ayrıştırıcı sebeple kişilerin birbirlerine karşı soğuk davranmaları veya tavır almaları kabul edilemez.
  
### Bilgi Eksikliği İçin Suçlamak
Sebebi ne olursa olsun, birisi soru sorduğunda; "Bunu nasıl bilmezsin!" gibi bir ifade takınıp, insanları kırmamak üzerine. Eğitime katılan kimse bir diğeri ile aynı eğitim geçmişine, aynı ilgi düzeyine veya aynı teknik beceriye sahip olmadığı için kimse bir diğerini, bilmediği konular için yermemeli veya kırmamalıdır.

### Soru Sormaya Çekinmek
Bilgi eksikliği durumunda, klasik eğitim sistemimizde olanın aksine kimsenin sizi "bilmediğiniz için ayıplamayacağı" için aklınıza takılan her soruyu, derslerde dilediğiniz gibi sorma özgürlüğüne sahip olduğunuzu hatırlamanız gerekmektedir. Aksi halde klasik eğitim sistemimizin yetiştirdiği sormaya çekinen, çekindiği için gelişemeyen bir topluluk yaratmış oluruz.

### Öğrenciler Birbirlerine Yardım Ederler
Öğrenciler yardıma ihtiyaçları olduğunda, ilgili slack kanalında veya 3 saatlik ders bitimi sonrası yapılan 1 saatlik destek kısmında sorularını sorarlar. Öğrenciler arkadaşlarının teknik olarak cevap aradığı soruları kendi sorularıymış gibi kabul edip, ahlaki olarak, aramalıdır. Böylece öğrencilerin soru sorup, gerçekten cevap alabilecekleri bir ortam yaratmış olacağız.

### Öğrenciler 4'er Kişilik Proje Grupları Halinde Çalışırlar
Öğrenciler 4'er kişilik proje gruplarına ayrılırlar. Verilen ödevlerde herkes kendi başına projesini tamamlamaya çalışır. Daha sonrasında takım arkadaşını kontrol eder. Takım arkadaşının yaşayacağı teknik problemlerde yardımcı olur, motivasyonu veya odağı kaybolduğunda dikkatini toplar ve arkadaşını motive eder. Gerekirse dışarıda boş zamanlarında buluşur ve projeyi tamamlamasına yardımcı olur. Öğrencilerin ödevlerinin puanlaması yapılırken, kendi ödevlerinden alacakları puanın yanında, takım arkadaşlarının ödevi yapıp yapmadığından da direkt olarak sorumludurlar. Bu sebeple takım arkadaşlarınızla iletişiminiz kuvvetli olmalı ve beraber çalışmayı öğrenmelisiniz.

### Birbirlerin Zamanına Saygı Gösterirler
Öğrenciler, birbirlerine veya eğitmenlere soru soracakları zamanı iyi ayarlamakla sorumludur. Öğrenciler arkadaşlarının ve eğitmenlerinin boş zamanlarını dikkate alarak soru sormalı veya en azından cevabını bu boş zamanlarda alabileceğini kabul etmelidir. Boş zamanların dışında kalan sürelerde, öğrenci arkadaşlarını veya eğitmenlerini sorularla sıkıştırmamalıdır.

### Eğitmenlerin Her Şeyi Bil(e)meyeceği Kabul Edilmelidir
Öğrenciler, Eğitmenlerinin her şeyi bilemeyeceğini kabul etmelidirler. Bunun yanında eğitmenler sorulan tüm teknik sorulara tatmin edici cevap vermekle yükümlüdürler. Eğitmenler, cevabını bilmedikleri bir soru sorulduğunda, bu soruyu not alıp, bir sonraki hafta yanıtlamakla görevlidir. Bu süre içinde eğitmenlere cevabı ne zaman vereceğine dair taciz yapılmamalıdır.
